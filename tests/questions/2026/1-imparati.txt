1. Despre care împărat al lui Israel ni se relatează în primele versete ale cărţii 1 Împăraţi? (1.1)
a) despre Saul
b) despre David
c) despre Solomon

2. Cum a chemat pe sunamita care i-a slujit împăratului care ajunsese înaintat în vârstă? (1.3)
a) Bat-Şeba
b) Abişag
c) nu i se menţionează numele

3. Care dintre fiii lui David a vrut să ia scaunul de domnie al Israelului, spunându-se despre el că „s-a sumeţit (semeţit)"? (1.5)
a) Absalom
b) Amnon
c) Adonia

4. Cine l-a anunţat pe David cu privire la faptul că unul dintre fiii săi vrea să ia scaunul de domnie? (1.11, 13)
a) Ioab
b) preotul Țadoc
c) Bat-Şeba

5. Cui i-a poruncit David să meargă și să-l ungă împărat pe Solomon? (1.32-34)
a) preotului Țadoc
b) prorocului Natan
c) ambele variante de mai sus

6. Ce a făcut Adonia când a aflat că Solomon a fost uns împărat? (1.50)
a) s-a apucat cu mâinile de coarnele altarului
b) a fugit, de frica împăratului
c) a rugat-o pe Bat-Şeba să mijlocească înaintea împăratului

7. Cine i-a dat învăţături lui Solomon înainte de moartea lui David? (2.1-9)
a) David
b) prorocul Natan
c) ambele variante de mai sus

8. Cu cine i-a spus David lui Solomon să se poarte cu bunăvoinţă după ce el va muri? (2.7)
a) cu Ioab, fiul Țeruiei
b) cu Şimei
c) cu fiii lui Barzilai, Galaaditul

9. Cu ce cerere s-a prezentat Adonia înaintea Bat-Şebei? (2.17)
a) să îl roage pe împăratul Solomon să i-o dea pe Abişag, sunamita, de nevastă
b) să îl roage pe împăratul Solomon să îl lase să se întoarcă în Ierusalim
c) ambele variante de mai sus

10. Cum a reacţionat Solomon la cererea lui Adonia, adresată prin intermediul Bat-Şebei? (2.22-25)
a) i-a împlinit mamei sale dorinţa
b) nu i-a dat niciun răspuns şi nu s-a întâmplat nimic legat de această cerere
c) a poruncit ca Adonia să fie omorât

11. Despre cine ni se spune că a fost luată de nevastă de către împăratul Solomon înainte ca Domnul să i Se arate în vis la Gabaon? (3.1, 5)
a) despre Abişag, sunamita
b) despre Ahinoam, din Izreel
c) despre fiica faraonului Egiptului

12. Ce I-a cerut Solomon lui Dumnezeu după ce Dumnezeu i-a zis: „Cere ce vrei să-ţi dau"? (3.9)
a) înţelepciune
b) o inimă pricepută
c) o inimă înţeleaptă

13. Cu ce cuvinte încheie Solomon pasajul prin care și-a dovedit marea lui înţelepciune? (3.27)
a) „Copilul va fi al tău"
b) „Aduceţi-mi o sabie"
c) „Ea este mama lui."

14. Câte iesle pentru cai și câţi călăreţi a avut împăratul Solomon? (4.26)
a) 40.000; 12.000
b) 12.000; 1.000
c) 1.000; 12.000

15. Câte pilde a rostit Solomon și câte cântări a alcătuit el? (4.32)
a) 3.000; 1.005
b) peste 3.000; peste 1.000
c) 1.000; peste 3.000

16. Cum l-a chemat pe împăratul Tirului care i-a dat lui Solomon cedri pentru construcţia Templului? (5.1)
a) Ben-Hadad
b) Hiram
c) Hazael

17. Ce dimensiuni ni se spune că avea Casa Domnului adică Templul construit de Solomon (lungime, lăţime, înălţime, în coţi)? (6.2)
a) 30; 20; 20
b) 60; 30; 20
c) 60; 20; 30

18. Ce dimensiuni avea Locul Preasfânt (lungime, lăţime, înălţime, în coţi)? (6.20)
a) 7; 7; 7
b) 20; 12; 10
c) 20; 20; 20

19. Din ce material erau făcuţi cei doi heruvimi care stăteau în Locul Preasfânt? (6.23, 28)
a) din lemn de măslin sălbatic, acoperit cu aur
b) din lemn de chiparos, acoperit cu aur
c) din aur curat, bătut

20. În cât timp a zidit Solomon Templul? (6.38)
a) într-un an şi patru luni
b) în şapte ani
c) în doisprezece ani

21. În cât timp și-a construit Solomon casa lui? (7.1)
a) în trei ani
b) în şapte ani
c) în treisprezece ani

22. Cum se numeau cei doi stâlpi din pridvorul Templului? (7.21)
a) Iachin şi Boaz
b) Etanim şi Iachin
c) Ebal şi Garizim

23. Cu ce ocazie ni se spune că s-au adus jertfe (oi și boi) în număr așa de mare încât nu puteau fi socotiţi? (7.51-8.5)
a) la sfârşitul lucrării Templului
b) cu prilejul mutării chivotului şi a cortului
c) ambele variante de mai sus

24. Care este una dintre întrebările pe care le-a pus Solomon când a rostit rugăciunea de binecuvântare a Templului? (8.27)
a) „Va locui oare cu adevărat Dumnezeu pe pământ?"
b) „Poate Domnul să locuiască printre cei care nu au suflare de viaţă decât atât cât le dă El?"
c) „Va putea oare Dumnezeu să-Şi uite făgăduinţa făcută copiilor Lui?"

25. Ce L-a rugat Solomon pe Dumnezeu să facă „dacă un om (dacă tot poporul) va face rugăciuni și cereri"? (8.38-39)
a) să-l asculte din ceruri
b) să ia aminte urechea Lui la glasul lor
c) să nu le ia în seamă păcatul şi să-i izbăvească

26. Care este cea mai des întâlnită (de opt ori) expresie din rugăciunea lui Solomon făcută cu ocazia sfinţirii Templului? (8.22-61)
a) „Nu-Ţi uita făgăduinţele"
b) „Ia aminte la glasul lor (nostru)"
c) „Ascultă din ceruri"

27. Câte zile a ţinut sărbătoarea sfinţirii Templului? (8.65)
a) şapte
b) opt
c) paisprezece

28. Ce s-a întâmplat după ce Solomon a terminat de zidit Templul? (9.1-2)
a) Domnul i S-a arătat a doua oară lui Solomon
b) Casa s-a umplut de fum
c) ambele variante de mai sus

29. Ce ni se spune că a făcut împăratul Solomon la Eţion-Gheber? (9.26)
a) o casă pentru împăratul Hiram
b) o casă pentru fiica faraonului, nevasta lui
c) corăbii

30. De unde ni se spune că a luat împăratul Solomon 420 de talanţi de aur? (9.28)
a) din Ofra
b) din Ofir
c) din Ufaz

31. De ce ni se spune că a venit împărăteasa din Seba la împăratul Solomon? (10.1)
a) ca să-l încerce prin întrebări grele
b) ca să iscodească ţara şi locurile ei slabe
c) ca să se căsătorească cu el

32. Ce i-a spus, printre altele, împărăteasa din Seba împăratului Solomon? (10.8)
a) „Ferice de oamenii tăi"
b) „Ferice de slujitorii tăi"
c) ambele variante de mai sus

33. Câţi talanţi de aur îi veneau lui Solomon în fiecare an? (10.14)
a) 300
b) 666
c) peste 1.000

34. Câte neveste a avut împăratul Solomon și câte ţiitoare? (11.3)
a) 700; 300
b) 300; 700
c) peste 1.000 în total, fără să se menţioneze separat numărul lor

35. Ce ni se spune despre aceste femei că au făcut după ce Solomon a îmbătrânit? (11.4)
a) i-au plecat inima spre alţi dumnezei
b) i-au întors inima împotriva fiilor lui
c) ambele variante de mai sus

36. Cine era Astartea? Iar Milcom? (11.5)
a) zeiţa soarelui; un alt nume al lui Chemoş
b) zeiţa filistenilor; urâciunea amoriţilor
c) zeiţa sidonienilor; urâciunea amoniţilor

37. Pentru cine a zidit Solomon locuri înalte pe muntele din faţa Ierusalimului? (11.7)
a) pentru Chemoş, urâciunea Moabului
b) pentru Moloh, urâciunea fiilor lui Amon
c) ambele variante de mai sus

38. Ce ni se spune că a făcut Dumnezeu văzând că Solomon și-a abătut inima de la El? (11.9)
a) S-a mâniat
b) I-a părut rău că l-a uns împărat
c) a blestemat poporul, din pricina lui Solomon

39. Cum i-a chemat pe cei doi împăraţi vrăjmaşi ai lui Solomon pe care Dumnezeu i-a ridicat împotriva lui după ce acesta și-a întors inima de la El? (11.14, 23)
a) Hadad, Rezon
b) Ben-Hadad, Hadad
c) Ben-Hadad, Reţin

40. Cum l-a chemat pe slujitorul lui Solomon care a ridicat mâna împotriva împăratului? (11.26)
a) Roboam
b) Ieroboam
c) este vorba despre Ieroboam, dar nu era slujitorul împăratului, ci fiul lui

41. Ce a făcut prorocul Ahia când l-a întâlnit pe Ieroboam? (11.30-31)
a) şi-a rupt haina în douăsprezece bucăţi
b) i-a prorocit că Domnul va lua împărăţia de la Solomon şi i-o va da lui
c) ambele variante de mai sus

42. Unde ni se spune că sunt scrise toate faptele lui Solomon? (11.41)
a) în cartea faptelor lui Solomon
b) în Cartea Cronicilor
c) în Cartea Dreptului

43. Unde s-a dus Roboam (fiul lui Solomon) ca să fie făcut împărat? (12.1)
a) la Silo
b) la Ierusalim
c) la Sihem

44. Cu cine s-a sfătuit Roboam atunci când Ieroboam l-au rugat să le uşureze jugul lui Solomon? (12.6-8)
a) cu bătrânii care fuseseră lângă Solomon
b) cu tinerii care crescuseră cu el
c) ambele variante de mai sus

45. Ce expresie au folosit cei din popor văzând felul în care Roboam se purta cu ei? (12.16)
a) „La corturile tale, Israele"
b) „Ce parte avem noi cu David?"
c) ambele variante de mai sus

46. Unde a așezat Ieroboam cei doi viţei la care a îndemnat poporul să se închine spunând: „Iată Dumnezeul tău care te-a scos din ţara Egiptului"? (12.28-29)
a) unul la Betel şi celălalt în Dan
b) între Țorea şi Eştaol
c) unul pe muntele Ebal şi altul pe muntele Garizim

47. Despre ce semn vorbea omul lui Dumnezeu care venise la Betel? (13.3)
a) spunea că altarul se va despica şi cenuşa de pe el se va vărsa
b) că mâna pe care o va întinde Ieroboam împotriva lui va fi plină de lepră
c) ambele variante de mai sus

48. Ce s-a întâmplat cu omul lui Dumnezeu care prorocise despre altar în cele din urmă? (13.24)
a) s-a ascuns în casa unui bătrân din Betel
b) a fost prins de împărat şi omorât de slujitorii acestuia
c) a fost omorât de un leu, care nu s-a atins de trupul lui după ce l-a omorât

49. Ce i-a prorocit omul lui Dumnezeu nevestei lui Ieroboam când aceasta s-a dus la el încercând să ascundă cine este cu adevărat? (14.10-12)
a) că Dumnezeu va trimite nenorocirea peste casa lui Ieroboam
b) că atunci când va intra în cetate, copilul ei va muri
c) ambele variante de mai sus

50. Cine a fost cel care a împărăţit la Ierusalim după Roboam timp de trei ani, care era fiul Maacăi și despre care ni se spune că s-a dedat la toate păcatele pe care le făcuse tatăl lui? (15.1-3)
a) Abia
b) Abiam
c) Abiram

51. Cum l-a chemat pe împăratul lui Iuda care era fiul Maacăi (fata lui Abișalom) și care a domnit 41 de ani la Ierusalim și despre care ni se spune că a purtat război cu Baeșa împăratul Israelului? (15.9-16, 32)
a) Asa
b) Abia
c) Ahazi

52. Cum l-a chemat pe fiul lui Ieroboam care a domnit doar doi ani peste Israel, pentru că a fost omorât de Baeșa pe când împresura Ghibetonul? (15.27)
a) Nadab
b) Omri
c) Zimri

53. Cine a fost cel care a rezidit Ierihonul pe vremea lui Ahab punându-i temeliile cu preţul întâiului său născut? (16.34)
a) Cadmiel
b) Hiel din Betel
c) Ariel din Mehola

54. Cu ce cuvinte intră prorocul Ilie pe scena istoriei biblice? (17.1)
a) „Du-te şi înfăţişează-te înaintea lui Ahab…"
b) „Unde eşti, Ilie?"
c) „Viu este Domnul, Dumnezeul lui Israel…"

55. La ce pârâu l-a trimis Dumnezeu pe Ilie să se ascundă? (17.3)
a) la Hidechel
b) la Cherit
c) la Ghihon

56. După câte zile de secetă a secat pârâul unde era ascuns Ilie? (17.7)
a) după 30
b) după 40
c) nu se menţionează numărul zilelor

57. Unde locuia văduva la care l-a trimis Dumnezeu pe Ilie? (17.9)
a) în Sarepta
b) în Sidon
c) în Sorec

58. Ce i-a cerut Ilie văduvei după ce a ajuns la casa ei? (17.10-11)
a) să-i aducă puţină apă, într-un vas, să bea
b) să-i aducă, în mâna ei, o bucată de pâine
c) ambele variante de mai sus

59. Ce i-a răspuns văduva lui Ilie? (17.12)
a) că fiul ei este bolnav
b) că mai bine ar lăsa-o să moară
c) că nu are decât un pumn de făină şi puţin untdelemn

60. Ce i-a promis Ilie femeii (lucru care s-a și întâmplat)? (17.14, 16)
a) că făina din oală nu va scădea
b) că untdelemnul din urcior nu se va împuţina
c) ambele variante de mai sus

61. Ce s-a întâmplat cu fiul văduvei? (17.17)
a) s-a îmbolnăvit şi-l durea foarte tare capul
b) a dispărut
c) a murit

62. Ce a făcut Ilie pentru a-l readuce la viaţă pe copil (în afară de faptul că s-a rugat)? (17.21)
a) s-a întins de trei ori peste copil
b) l-a atins de trei ori pe copil, şi de fiecare dată acesta a strănutat
c) nimic altceva; doar s-a rugat pentru copil

63. Ce i-a spus femeia lui Ilie când acesta i-a dat copilul viu înapoi? (17.24)
a) „Cunosc acum că eşti un om al lui Dumnezeu…"
b) „Cuvântul Domnului în gura ta este adevăr…"
c) ambele variante de mai sus

64. Cine a fost cel care a ascuns 100 de proroci, în două peşteri (de frica Izabelei)? (18.4)
a) Obadia
b) Noadia
c) Oholiab

65. Pe cine l-a trimis Ilie la Ahab să-i spună: „Iată că a venit Ilie"? (18.11)
a) pe Obadia
b) pe Noadia
c) pe Oholiab

66. Cine pe cine l-a întrebat: „Tu eşti acela care nenoroc așâmești pe Israel"? (18.17)
a) Ahab pe Ilie
b) Ilie pe Ahab
c) această întrebare nu apare în carte

67. Ce i-a cerut Ilie lui Ahab? (18.19)
a) să-i strângă pe cei 450 de proroci ai lui Baal şi pe cei 450 de proroci ai Astarteii pe Muntele Carmel
b) să strângă tot Israelul pe Muntele Carmel
c) ambele variante de mai sus

68. Cât timp i-au chemat prorocii lui Baal pe zeul lor strigând: „Baale, auzi-ne"? (18.26)
a) de dimineaţă până la amiază
b) de dimineaţă până seara
c) de la amiază până seara

69. Ce a spus Ilie ca să-și bată joc de proroci legat de zeul lor Baal? (18.27)
a) că poate se gândeşte la ceva sau are treabă
b) că poate este în călătorie sau doarme
c) ambele variante de mai sus

70. Ce ni se spune despre prorocii lui Baal că au făcut? (18.28-29)
a) că şi-au făcut tăieturi cu săbiile şi cu suliţele
b) că au aiurat
c) ambele variante de mai sus

71. Ce a făcut Ilie când a venit rândul lui să arate cine este Dumnezeu cu adevărat? (18.31-32)
a) a zidit un altar, folosind douăsprezece pietre
b) a făcut un şanţ împrejurul altarului
c) ambele variante de mai sus

72. Câte vedrele cu apă a cerut Ilie să fie turnate în şanţ? (18.33-34)
a) 4
b) 8
c) 12

73. Ce L-a rugat Ilie pe Dumnezeu să arate (printre altele) atunci când a cerut foc peste altar? (18.36-37)
a) că El este Dumnezeu în Israel
b) că Ilie este slujitorul lui Dumnezeu
c) ambele variante de mai sus

74. Ce a strigat tot poporul când a văzut că Dumnezeu i-a ascultat rugăciunea lui Ilie? (18.39)
a) „Domnul este adevăratul Dumnezeu"
b) „Părinte, Părinte, Carul lui Dumnezeu şi călărimea Lui"
c) „Puneţi mâna pe prorocii lui Baal"

75. Ce i-a spus Ilie lui Ahab după episodul de pe Muntele Carmel? (18.41)
a) să meargă să mănânce şi să bea
b) să se întoarcă cu faţa la Dumnezeu
c) să nu-l mai urmărească pentru a-i lua viaţa

76. Cui i-a spus Ilie: „Suie-te şi uită-te înspre mare"? (18.43)
a) slujitorului său
b) lui Ahab
c) întregului popor

77. De câte ori și-a trimis Ilie slujitorul spunându-i: „Du-te iarăşi"? (18.43)
a) de trei ori
b) de şapte ori
c) de opt ori

78. Când de mare a spus slujitorul lui Ilie că era norul care s-a ridicat? (18.44)
a) cât o palmă de om
b) cât un lat de mână
c) cât un cap de om

79. Cine a spus: „Să mă pedepsească zeii cu toată asprrimea lor (spunând că avea să-l omoare pe Ilie)"? (19.2)
a) Ahab
b) Izabela
c) ambele variante de mai sus

80. Unde s-a dus Ilie ca să-și scape viaţa? (19.4)
a) în pustiu, sub un ienupăr
b) pe un munte, sub un curcubete
c) într-o peşteră, căreia nu i se spune numele

81. Ce a văzut Ilie atunci când un înger a venit la el și l-a atins? (19.6)
a) o turtă coaptă
b) un urcior cu apă
c) ambele variante de mai sus

82. Câte zile a mers Ilie până la muntele Horeb cu puterea pe care a primit-o mâncând ceea ce i-a dat îngerul? (19.8)
a) trei zile şi trei nopţi
b) 30 de zile şi 30 de nopţi
c) 40 de zile şi 40 de nopţi

83. Cine l-a întrebat pe Ilie: „Ce faci tu aici, Ilie"? (19.9)
a) Ahab
b) Izabela
c) Dumnezeu

84. În ce i S-a arătat Dumnezeu lui Ilie atunci când a trecut pe lângă peşteră? (19.11-12)
a) într-un cutremur
b) într-un foc
c) într-un susur blând şi subţire

85. Ce a făcut Ilie când i S-a arătat Dumnezeu? (19.13)
a) şi-a acoperit faţa cu mâinile
b) şi-a acoperit faţa cu mantaua
c) şi-a sfâșiat mantaua

86. Pe cine i-a spus Dumnezeu lui Ilie să-l ungă când avea să ajungă la Damasc? (19.15)
a) pe Ben-Hadad, ca împărat al Siriei
b) pe Hazael, ca împărat al Siriei
c) pe Hiram, ca împărat al Siriei

87. Pe cine i-a mai spus Dumnezeu lui Ilie să-l ungă? (19.16)
a) pe Iehu, ca împărat al lui Israel
b) pe Elisei, ca proroc în locul lui
c) ambele variante de mai sus

88. Câţi bărbaţi spunea Dumnezeu că nu și-au plecat genunchii înaintea lui Baal? (19.18)
a) 700
b) 3.000
c) 7.000

89. Ce făcea Elisei când a venit Ilie la el? (19.19)
a) ara pământul
b) ascundea grâu în teasc
c) se ruga

90. Ce l-a rugat Elisei pe Ilie să-l lase să facă înainte de a merge cu el? (19.20)
a) să meargă să-şi îngroape tatăl
b) să meargă să-şi sărute tatăl şi mama
c) nu l-a rugat nimic

91. Cine a spus: „Cine încinge armele să nu se laude ca cel ce le pune jos"? (20.11)
a) Ben-Hadad, împăratul Siriei
b) Ahab, împăratul lui Israel
c) Elisei

92. Cum s-a sfârșit conflictul dintre Ahab și Ben-Hadad? (cap. 20)
a) sirienii i-au înfrânt pe israeliţi
b) sirienii i-au înfrânt de două ori pe israeliţi
c) israeliţii i-au înfrânt de două ori pe sirieni, iar Ahab i-a dat drumul lui Ben-Hadad

93. Despre cine se spune că avea o vie pe care Ahab dorea să o ia pentru el? (21.1)
a) despre Ilie
b) despre Elisei
c) despre Nabot din Izreel

94. Cine l-a întrebat pe Ahab: „De ce îţi este tristă inima și nu mănânci"? (21.5)
a) Elisei
b) Izabela
c) mama lui Ahab

95. Cum a murit Nabot în urma mărturiei mincinoase a celor doi oameni de nimic? (21.13)
a) a murit în luptă
b) a fost împroşcat cu pietre
c) a fost spânzurat

96. Cine și cui i-a spus următoarele cuvinte: „M-ai găsit vrăjmaşule"? (21.20)
a) Ahab lui Ilie
b) Ahab lui Elisei
c) Ilie lui Ahab

97. De ce a decis Dumnezeu că nu va aduce nenorocirea în timpul vieţii lui Ahab? (21.29)
a) pentru că Ahab s-a smerit înaintea lui Dumnezeu
b) pentru că Ilie s-a rugat lui Dumnezeu
c) pentru că Elisei s-a rugat lui Dumnezeu

98. Cui i-a spus Iosafat: „Întreabă acum, te rog, cuvântul Domnului"? (22.5)
a) împăratului Israelului
b) lui Mica
c) unuia dintre slujitorii lui

99. Cine l-a lovit pe Mica peste obraz după care acesta i-a spus: „Vei vedea în ziua când vei umbla din odaie în odaie ca să te ascunzi"? (22.24-25)
a) împăratul Ahab
b) împăratul Ezechia
c) prorocul Zedechia

100. Cum a murit Ahab? (22.34-35)
a) în urma unei răni produse de o săgeată trasă la întâmplare
b) lovit pe la spate cu sabia de către un sirian
c) lovit cu sabia de către slujitorul pe care l-a rugat să-l omoare, pentru că era grav rănit
